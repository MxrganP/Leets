Si crei un package it.univr.figures. Al suo interno, si realizzi il codice descritto sotto, in cui tutti i campi devono essere private per rispettare l'incapsulazione.

Si scriva un'enumerazione Color che enumera cinque colori di vostra scelta, incluso il verde.

Si scriva una classe Figure che rappresenta una figura geometrica colorata. Tale classe deve avere un costruttore che riceve un Color. Deve avere un metodo double perimeter() e un metodo double area(); fate ritornare ad entrambi 0. Inoltre deve avere un metodo String toString() che ritorna la stringa "area: A, perimeter: P, color: C", dove A è l'area della figura, P è il perimetro della figura e C è il colore della figura. Infine, deve avere un metodo accessore protected per il colore.

Si scriva una sottoclasse Rectangle di Figure che rappresenta un rettangolo, con un costruttore che riceve colore, base e altezza double del rettangolo e in cui i metodi double perimeter() e double area() sono ridefiniti in modo da ritornare perimetro ed area del rettangolo, rispettivamente. Il metodo String toString() deve essere ridefinito in modo da ritornare la stringa "Rectangle of " seguita dalla chiamata al toString() della superclasse.

Si scriva una sottoclasse Circle di Figure che rappresenta un cerchio, con un costruttore che riceve colore e raggio double del cerchio e in cui i metodi double perimeter() e double area() sono ridefiniti in modo da ritornare perimetro ed area del cerchio, rispettivamente. Il metodo String toString() deve essere ridefinito in modo da ritornare la stringa "Circle of " seguita dalla chiamata al toString() della superclasse.

Si scriva una sottoclasse Square di Rectangle che rappresenta un quadrato, con un costruttore che riceve colore e lato double del rettangolo. Non si ridefiniscano i metodi double perimeter() e double area(). Il metodo String toString() deve invece essere ridefinito in modo da ritornare la stringa "Square, a " seguita dalla chiamata al toString() della superclasse.
Si scriva una sottoclasse GreenDot di Circle che rappresenta un cerchio di raggio 1 e colore verde, con un costruttore senza argomenti. Non si ridefinisca alcun metodo al suo interno.

Si scriva dentro it.univr una classe MainFigures con un metodo di partenza main che crea e stampa sul video un'istanza di ognuna delle figure geometriche implementate sopra. In tale classe è possibile chiamare il metodo getColor() sulle figure?